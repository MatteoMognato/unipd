# TEMPRA
E' un trattamento termico così da avere a temperatura ambiente la struttura martensitica, caratterizzata, come descritto in precedenza, da grande durezza e fragilità.

PROCESSO DI TEMPRA:
1. Riscaldamento a T > Ac3 (ipo) e > Ac1 (iper)
2. permanenza a tale T per un tempo sufficiente ad ottenere nelle zone interessate l'omogeneità e l'equilibrio strutturale
3. raffreddamenento con velocità superiore a quella critica di tempra fino ad un campo di T prossimo ad Ms.

In un processo di tempra per avere una struttura completamente martensitica si deve avere:
- la T di riscaldamento del mat e il tempo di permanenza devono essere tali da permettere la completa trasformazione austenitica
- la velocità di raffreddamento deve essere sufficientemente elevata da evitare trasformazioni intermedie
- Mf > T ambiente

Il meccanismo di raffreddamento per tempra è composto da 3 fasi:
1. Inizialmente il liquido evapora in modo istantaneo e forma uno strato stabile di vapore attorno al componente che impedisce al liquido di bollire rapidamente e induce una velocità di raffreddamento molto bassa poiché lo scambio termico è mediato da una fase gassosa. 
2. Scendendo di temperatura lo strato di vapore diviene instabile. Sulla superficie del componente iniziano a generarsi bolle di vapore e nuovo liquido entra in contatto col pezzo caldo per essere immediatamente vaporizzato. I violenti fenomeni convettivi che si instaurano a causa dell’ebollizione consentono di ottenere velocità di raffreddamento estremamente elevate.
3. Il componente sarà stabilmente in contatto con il fluido che non evaporerà più. In questa fase lo scambio termico procede per convezione tra un liquido e un solido e la legge di raffreddamento torna ad essere nuovamente blanda. 

![](img/tempraFasi.png)

### Temprabilità

**L'attitudine** di un acciaio ad avere una struttura **martensitica** e quindi ad accrescere la sua durezza a seguito della tempra. 
Essa si esprime mediante la **profondità** a cui arriva l'indurimento o profondità dello stato temprato generalmente indica la distanza dalla zona con 50% martensite e 50% perlite.

La profondità di tempra dipende da:
- composizione chimica
- dimensione della grana 
- entità del processo di tempra
- dimensioni del provino

### Prova Jominy

E' utilizzata per capire la temprabilità di un materiale.

1. Si va a sagomare il pezzo in modo opportuno secondo gli standard della prova 
2. Austenizzazione del pezzo 
3. inserimento nell'apposito macchinario 
4. Raffreddare, mediante un getto d'acqua, l'estremità di un tondo dell'acciaio da esaminare portato alla T di tempra.
5. Viene retificato di uno spessore di circa 0,4% di spessore in cui si formano gli ossidi che nella successiva prova di durezza darebbero valori assai superiori
6. Si determina la durezza HRc (Rockwell C) lasciando uno spazio tra le varie prove di circa 1,5 mm
7. Si riportano i valori trovati in un diagramma durezza HRc - distanza dalla parete
8. E' possibile correlarle ai grafici TTT e si avrà che in corrispondenza del punto di flesso della curva si ha il 50% di martensite


![](img/jominy.png)

###Cricche di tempra

Poiché la trasformazione austenite-martensite avviene con aumento di volume (un acciaio al carbonio di composizione eutettoidica presenta un aumento intorno al 4%) ed in modo pressoché istantaneo, il trattamento di tempra induce negli acciai sforzi interni anche rilevanti che possono portare a deformazioni o addirittura alla rottura dei pezzi o alla formazione delle cosiddette cricche di tempra.

### Tempra Bainitica (Austempering)
La tempra bainitica è un processo di trattamento termico per metalli ferrosi a medio-alto contenuto di carbonio che consente di ottenere una struttura metallurgica denominata bainite. Viene usata per aumentare resistenza, solidità e deformazione ridotta.

1. Austenizzazione
2. Raffreddamento con velocità opportuna da evitare la formazione di perlite
3. Mi trovo quindi nel campo di trasformazione in bainite, posso avere:
* ISOTERMICA : permanenza a T costante fino a completa trasformazione
* INTERMEDIA : permanenza a T costante fino a parziale trasformazione
* PARZIALE   : raffreddamento lento sino a fase intermedia sufficientemente progredita

Poi raffreddamento a T ambiente.

### Tempra scalare (Martempering)

Lo scopo è di ottenere una struttura martensitica che conferisce al materiale particolari caratteristiche di durezza, riducendo il pericolo di distorsioni o di cricche di tempra negli acciai particolarmente sensibili a tali fenomeni.

1) Austenitizzazione;
2) raffreddamento con bagno salito termostatato, fino a temperatura prossima ad Ms con velocità superiore a quella critica;
3) permanenza a tale temperatura fino a realizzare una certa uniformità termica tra cuore e superficie, ma non da provocare l'inizio della trasformazione dell'austenite;
4) raffreddamento rapido fino a temperatura ambiente.

Tale trattamento può essere completato con un rinvenimento per ottenere durezza e tanicità più adeguate.

### Tempra superficiale

Può essere eseguita in 2 metodi attraverso:
1. Metodo Tocco o ad induzione
2. Processo Shorter (alla fiamma ossiacetilenica)

Prima del trattamento è necessario che l’acciaio sia stato trattato per avere a cuore le prefissate proprietà (BONIFICA o anche normalizzazione).

La tempra ad induzione sfrutta le proprietà delle correnti indotte di alta frequenza di distribuirsi solo nello strato sottostante la superficie di un materiale metallico. Il pezzo di acciaio (tipicamente di forma cilindrica) viene fatto passare all’interno di una bobina induttrice opportunamente sagomata (si realizza in tal modo per effetto Joule un rapidissimo riscaldamento superficiale dell’acciaio al di sopra del punto A c3 , mentre il cuore rimane freddo), per poi introdurlo immediatamente in un bagno di tempra.

La profondità di indurimento dipende dalla potenza elettrica specifica usata e dal tempo. L’esperienza consiglia di adottare elevate potenze specifiche per tempi brevi, qualora si debbano realizzare profondità di penetrazione di tempra limitate; potenze inferiori, ma tempi più lunghi, per profondità di penetrazione maggiori.
![](img/tempraInduzione.png)
![](img/graficiTempra.png)
