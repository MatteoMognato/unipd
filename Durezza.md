## Durezza

La durezza di un materiale è generalmente definita come resistenza che esso oppone alla penetrazione di un altro corpo di durezza maggiore e di definita geometria, al quale è applicato lentamente un determinato carico nella direzione perpendicolare alla superficie da esaminare.

Può essere automatizzata ed eseguita su ogni pezzo senza dover fare verifiche a campione. E' una prova semplice e rapida.

A seconda delle dimensioni dell'impronta che ho lasciato sul materiale potrò determinare quindi la durezza. 

Alta durezza significa:
a) resistenza alla deformazione plastica o alla rottura in
compressione.
b) migliore resistenza ad usura.
c) maggior fragilità del materiale

# La prova di durezza Brinell 

Prevede l'utilizzo di un penetratore sferico con diametro da 2 a 10 mm in carburo di tugsteno o in acciaio temprato, viene applicato un carico che varia da qualche kgf a 3000 kgf. Esso è correlabile alla tensione di rottura BHN = 3 * σR

# La prova di durezza Vickers

Utilizza un penetratore pirameudale a base quadrata in diamante, con angolo al vertice di 136°. Il carico applicato può variare da 1 a 120 kgf da determinarsi in base alla durezza del materiale. L'indentazione è quadrata e si ha VHN = 1,854 * F/d^2 

# La prova di durezza Rockwell

di gran lunga la più eseguita
• Facilità e rapidità di esecuzione
• Elevata capacità di diversificare acciai con durezza di poco differente
• Piccole dimensioni dell’impronta (pezzi finiti)
• Possibilità di automatizzazione
• Assenza di misure ottiche
DEFINIZIONE = misura della profondità a cui si porta un opportuno penetratore compresso con un carico costante
OSS: durante la prova si applica inizialmente un precarico di 10 Kg (nessuna necessità di accuratezza superficiale)

Casi: a seconda del tipo di penetratore e del carico utilizzato
HRA 60 kg penetratore brale(a)
HRB 100kg sfera in acciaio temprato(b)
HRC 150kg penetratore brale

a) cono di diamante (penetratore Brale) con angolo al vertice di 120° e raggio di raccordo di 0,2 mm
b) sfera di acciaio temprato con durezza non inferiore a 850 HV e diametri 1/16;1/8; 1/4; 1/2 pollice

Modalità della prova:
1) si applica il carico F0 ottenendo la penetrazione I0, la cui quota si assume quale riferimento per la misura successiva
2) si applica il carico F1 che, sommato al precedente, porta la profondità a quota I1 
3) dopo un periodo di assestamento, si annulla F1 ed il penetratore, per la reazione elastica del materiale, si porta alla quota I2. La differenza I2 - I0 esprime la durezza Rockwell. 

Utilizzerò un comparatore per vedere quanto il penetratore si è spostato linearmente. E' una prova utile per vedere la durezza dello stato superficiale

# Microdurezza 

Problemi di durezza su piccole aree (gradiente di durezza su acciaio cementato, durezza su un costituente strutturale di una lega, denti di un ingranaggio da orologio)

Posso utilizzare 2 tipi di prove:
* Vichers 
* Knoop : si utilizza un penetratore in diamante a base romboidale 7:1 con angolo al vertice di 172° E' una prova particolarmente utile per i materiali molto fragili perchè permette di rimanere molto in superficie e penetrare meno all'interno del materiale.  KHN= 14,2 F/d^2

Le prove di microdurezza prevedono di fare più misurazioni poichè essendo la misurazione della scala del micron è facile che la misurazione risenta di eventuali porosità del materiale oppure del fatto che non sia stato portato completamente a specchio. 

# Regole generali della prova di durezza 

- spessore dei pezzi deve essere dieci volte la profondità prevista per l'impronta
- distanza tra impronta ed impronta e dal bordo del campione pari a 2,5 - 3 diametri dell'impronta
- i risultati della prova sono influenzati dalla curvatura della superficie del campione, per cui esistono delle tabelle di conversione (Vichers-Brinell-σ)
- la superficie di prova deve essere smerigliata e normale alla traiettoria del penetratore che non deve durante la misura determinare alcun spostamento. 

